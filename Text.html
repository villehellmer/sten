<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="css/textattsamla.css">
</head>
<body>

    <header>
        <h3>Att samla</h3>
    </header>

    <p>Farmor ringer mig och frågar vad hon ska göra av hennes, sedan länge avlidna, mammas samling skedar. Jag har sett de där skedarna. De är ganska fula, men jag gillar de för att de är så många. En omfattande samling. Hon köpte de där skedarna i turistshoppar, en sked för varje land hon besökte när hon var ute och reste. Varje sked ser typ likadan ut. De är små, på toppen av skaftet står det peru eller italy eller brazil.  </p>
    <p>Det känns som ett naturligt beteende, att samla på objekt. Vi samlar på fina saker och lägger de där vi bor, samlar på kläder i garderober och musik i spellistor. Vi kurerar samlingarna, slänger ut en tröja som inte längre tjänar syfte. Men det finns också andra samlingar, med objekt som saknar syfte, användningsområde. De är more or less slumpmässiga. Saknar värde för någon förutom för oss själva. </p>
    <p>Tiff samlar på inköpslistor och lappar hon hittar på gatan. Kerstin samlade på knappar. De bara låg där i en låda, alla hundratals knappar. När jag var i Eskilstuna en gång per sommar tog vi fram de, lekte affär. Jag samlade på stenar när jag var liten. Jag har fortfarande lådan kvar, där finns platta stenar från klapperstränder på gotland och någon svart sten jag snodde från en kristallaffär. Frida samlar på mynt. Inga-Maja samlade på skedar och sen dog hon och nu är det plötsligt farmors samling. Men farmor har inte varit i peru eller brazil, så den samlingen är en mest en börda. </p>
    <p>Det sentimentala värdet håller oss kvar vid dessa godtyckliga objekt. I vilken annan hand som helst är de betydelselösa, men i ägarens är objektet viktigt och kanske också en symbol för någonting annat. Objekten i sig är oftast intetsägande, men i relation till varandra bygger de någonting annat. Samlingen blir ett eget objekt.</p>
    <p>På museum, konsthallar visar man upp samlingar. Samlingar som man kan gå och titta på, lyssna på. En samling artefakter som är fina, eller berättar en historia. Det är mer jobb än med mina stenar i lådan. Man kategoriserar, sorterar, samlar in dokument om verken, utreder härkomsten. Man måste styrka autencitetet och ägarskap. Proveniensforskning.</p>
    <p>Jag undrar vad vi får ut av att samla in föremål som vi låter ligga i en låda, och som ingen annan får ut någonting av än oss själva. Vi gör heller inget arbete med föremålen, vi bara låter de ligga där tills vi någon gång ibland fyller på samlingen. Kanske ögnar vi igenom objekten ibland, minns någonting. Är objekten vittnesmål till minnen som vi inte kan befästa? Kan vi i sådana fall kategorisera och katalogisera de? Behandla de som konstverk på moderna muséet och utreda deras härkomst? Spara de på ett alternativt sätt? </p>
    <p id="bottom" >Kanske slipper då farmor känna skuld över att slänga skedarna. </p>

    
    <script src="javascript/scroll.js"></script>
</body>
</html>